# -*- mode: mandoku-view; -*-
#+TITLE: 二老堂詩話
#+DATE: 2015-08-25 00:45:20.505457
#+PROPERTY: ID KR4i0032
#+PROPERTY: BASEEDITION WYG    
#+PROPERTY: JUAN 提要
<pb:KR4i0032_WYG_000-1a>¶
欽定四庫全書　　　　　集部九¶
　二老堂詩話　　　　　　詩文評類¶
　　提要¶
　　　　(臣/)等謹按二老堂詩話一巻宋周必大撰必¶
　　　　大所著益公大全集已别著錄此書乃後人¶
　　　　於集中摘出别行者凡四十六條必大學問¶
　　　　博洽又熟於掌故故所論多主於考證如王¶
　　　　禹偁不知貢舉一條劉禹錫淮隂行一條歐¶
<pb:KR4i0032_WYG_000-1b>¶
　　　　陽修詩報班齊一條又陸游説蘇軾詩一條¶
　　　　周紫芝論金鎖甲一條司空山李白詩一條¶
　　　　杜甫詩閑殷䦨韻一條其辨論考核皆極精¶
　　　　審至於奚斯作頌一條偏主揚雄之説梅葩¶
　　　　墜素一條牽合韓愈之語則未免於偏執又¶
　　　　辨縹眇字一條知引蘇軾詩而不知出王延¶
　　　　夀靈光殿賦辨一麾江海一條知不本顧延¶
　　　　之詩而不知出於崔豹古今注是皆援據偶¶
<pb:KR4i0032_WYG_000-2a>¶
　　　　疎然其大㫖詳洽非學有本原者不能作也¶
　　　　乾隆四十一年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
